# Refining and Chemical

เราได้ทำการศึกษาถึงปัจจัยสำคัญ ที่จะส่งผลกระทบต่อการเคลื่อนไหวของราคาปิโตรเคมี โดยทางเรา ทำการดึงข้อมูลที่เกี่ยวกับราคาน้ำมัน ราคาปิโตรเคมีต่างๆ มาทำการวิเคราะห์ 
โดยทั่วไปแล้ว  Demand และต้นทุนวัตถุดิบ มีผลกระทบต่อราคา petrochemical อย่างไรก็ตาม จะเห็นการแกว่งตัวของราคาผลิตภัณฑ์ดังกล่าวมากกว่า range ปกติ ทั้งนี้ เรามีสมมติฐานว่า structure change จาก EV car และ Covid มีผลกระทบสำคัญต่อเหตุการณ์ดังกล่าว โดยมีรายละเอียดดังนี้ 

##
### กราฟที่ 1 : กราฟแสดงราคาน้ำมันเบรนท์เฉลี่ยในแต่ละไตรมาส ในช่วงปี ค.ศ. 2013 - 2023
![Graph1](https://github.com/JiawYupa/miniproject-DADS5001/assets/126368266/95bdb5f2-fff0-47b8-931a-e08d6e52b0d3)
    ราคาน้ำมันเบรนท์ในช่วง ค.ศ. 2013 - 2023 มีความผันผวนตามปัจจัยทางด้านอุปทานเป็นหลัก โดยในช่วง ค.ศ.2014 - 2015 มีการปรับตัวลงของราคาจากอุปทานของ Shale oil ในสหรัฐอเมริกา ที่เพิ่มขึ้นอย่างรวดเร็ว เนื่องจากการเพิ่มขึ้นของจำนวนแท่นขุดเจาะน้ำมัน (Rig Count) สู่ระดับสูงสุดที่ 1,609 แท่น ในไตรมาสที่ 4 ปี ค.ศ. 2014 ขณะที่อุปสงค์ขยายตัวปรับขึ้นเฉลี่ย 1.4 ล้านบาร์เรล/วัน ราคาน้ำมันเริ่มขยับตัวขึ้นอีกครั้งตั้งแต่ไตรมาสที่ 1 ปี ค.ศ. 2016 อย่างค่อยเป็นค่อยไป จนกระทั่งปี ค.ศ. 2019 ที่มีสงครามการค้าสหรัฐอเมริกา-จีน และสถานการณ์การแพร่ระบาดของโควิด 19 ที่ทำให้การบริโภคน้ำมันปรับตัวลงตั้งแต่ไตรมาสที่ 2 ปี ค.ศ. 2020 เนื่องจากการล็อคดาวน์ประเทศที่ทำให้การบริโภคน้ำมันลดลงเกือบ 9 ล้านบาร์เรล/วัน จนนำไปสู่การประกาศลดการผลิตของ OPEC Plus ในเดือนพฤษภาคม ปี ค.ศ. 2020 ถึง 9.7 ล้านบาร์เรล/วัน ทำให้ราคาน้ำมันปรับตัวขึ้นอย่างต่อเนื่อง โดยเฉพาะหลังจากที่หลายประเทศเริ่มกลับมาเปิดประเทศอีกครั้งตั้งแต่ปลายปี ค.ศ. 2021 ถึงต้นปี ค.ศ. 2022 ซึ่งตามมาด้วยการรุกรานยูเครนโดยรัสเซียในไตรมาสที่ 2 ปี ค.ศ. 2022 และทำให้ตลาดกังวลต่อผลกระทบต่ออุปทานน้ำมัน ขณะที่ปริมาณน้ำมันในคลังอยู่ในระดับต่ำ แต่ราคาน้ำมันค่อย ๆ ไต่ระดับลงจากอุปทานที่เพิ่มขึ้นจาก OPEC Plus ตั้งแต่เดือนเมษายน ค.ศ. 2022 อย่างไรก็ตาม ราคาน้ำมันที่อยู่ในระดับสูงในช่วงครึ่งปีแรกขอปี ค.ศ. 2022 ทำให้อัตราเงินเฟ้อปรับตัวขึ้นอย่างมาก และธนาคารกลางของหลายประเทศต้องปรับขึ้นอัตราดอกเบี้ย ส่งผลให้เศรษฐกิจชะลอตัวลง และทำให้ราคาน้ำมันปรับลงต่อเนื่อง จนในที่สุด OPEC Plus ต้องประกาศลดการผลิตลงถึง 3 ครั้งในเดือนตุลาคม ค.ศ. 2022 (2 ล้านบาร์เรล/วัน) เดือนเมษายน ค.ศ. 2023 (1.66 ล้านบาร์เรล/วัน) และเดือนมิถุนายน ค.ศ. 2023 (1 ล้านบาร์เรล/วัน) รวมเป็นการผลิตที่ลดลงกว่า 4.7 ล้านบาร์เรล/วัน     



### กราฟที่ 2: กราฟแสดงราคาการกลั่นเฉลี่ยในแต่ละไตรมาส ในช่วงปี ค.ศ. 2013 - 2023
![Graph2](https://github.com/JiawYupa/miniproject-DADS5001/assets/126368266/d3e0a323-5be9-4aa3-ac16-861ae6ef9c22)
    ค่าการกลั่นอยู่ระหว่าง 3-8 ดอลลาร์/บาร์เรล และได้ปรับตัวลงอย่างรุนแรงเหลือเพียงต่ำกว่า 2 ดอลลาร์/บาร์เรล ในช่วงสถานการณ์การแพร่ระบาดของโควิด 19 เนื่องจากการใช้น้ำมันที่ลดลง โดยเฉพาะน้ำมันอากาศยานและน้ำมันเบนซิน ขณะที่การใช้น้ำมันดีเซลฟื้นตัวขึ้นจากการขนส่งที่เพิ่มขึ้นจากการซื้อสินค้าออนไลน์ การฟื้นตัวของค่าการกลั่นชัดเจนมากขึ้นในช่วงปลายปี ค.ศ. 2021 ก่อนที่จะดีดตัวขึ้นอย่างรุนแรงจากสงครามรัสเซีย-ยูเครน ที่สร้างความกังวลต่ออุปทานน้ำมันทั่วโลก รวมทั้งราคาก๊าซธรรมชาติที่สูงขึ้นจากการคว่ำบาตรการซื้อก๊าซจากรัสเซียของประเทศในยุโรป และทำให้ต้องเปลี่ยนมาผลิตไฟฟ้าจากน้ำมันดีเซลและน้ำมันเตา สถานการณ์ดังกล่าวเริ่มปรับตัวกลับสู่ภาวะปกติในช่วงครึ่งปีหลังของปี ค.ศ. 2022 จากสภาพอากาศที่ไม่หนาวมากนักในช่วงปลายปี ขณะที่หลายประเทศมีการสำรองน้ำมันดีเซลไว้ล่วงหน้าแล้วค่อนข้างมากตั้งแต่ปี ค.ศ. 2022 ทำให้ค่าการกลั่นปรับตัวลงต่อเนื่องในช่วงครึ่งปีหลังของปี ค.ศ. 2022 แม้ว่าการบริโภคน้ำมันเบนซินและน้ำมันอากาศยานปรับตัวขึ้นหลังจากที่จีนเปิดประเทศและการท่องเที่ยวเริ่มมีมากขึ้น



### กราฟที่ 3: กราฟแสดงการเปรียบเทียบราคาเฉลี่ยของ Ethylene และ Propylene ในแต่ละไตรมาส ในช่วงปี ค.ศ. 2013 - 2023
![Graph3](https://github.com/JiawYupa/miniproject-DADS5001/assets/126368266/9704e8bf-e459-4d8a-85ff-86a75cdcbfa3)
     ราคา Ethylene และ Propylene มีแนวโน้มไปในทิศทางเดียวกัน ซึ่งก็สัมพันธ์กับราคาน้ำมันเบรนท์ โดยเฉพาะอย่างยิ่งราคา Propylene เนื่องจากต้นทุน Naphtha ที่มีการปรับขึ้นลงตามราคาน้ำมันเบรนท์ และ Propylene เป็นผลิตภัณฑ์ที่ได้จาก naphtha-based cracker ในขณะที่ Ethylene เป็นผลิตภัณฑ์ที่ได้จาก ethane cracker และ naphtha cracker        ตั้งแต่ปี ค.ศ. 2014 ราคา Propylene ปรับตัวลงต่ำกว่า Ethylene แม้ว่ามูลค่าทางเศรษฐกิจสูงกว่า เนื่องจากกำลังการผลิตใหม่ที่เข้าสู่ตลาด ซึ่งเป็นกำลังการผลิตจาก on-purpose propylene plant เช่น PDH ทำให้อุปทาน Propylene ขยายตัวเร็วกว่าอุปสงค์ ซึ่งต้องใช้เวลามากถึง 4 ปี จึงทำให้ราคา Propylene และ Ethylene กลับมาใกล้เคียงได้ แนวโน้มของราคา Propylene และ Ethylene ในช่วงปี ค.ศ. 2019 ถึงปัจจุบันจะใกล้เคียงกันมากกว่าช่วงก่อนหน้า เนื่องจากปัจจัยหลักเป็นเรื่องของปัจจัยมหภาค ทั้งเศรษฐกิจ สงครามการค้าสหรัฐอเมริกา-จีน และโรคระบาด การปรับตัวลงอย่างมากในไตรมาสที่ 2 ของปี ค.ศ. 2020 เป็นผลกระทบที่เกิดจากสถานการณ์การแพร่ระบาดของโควิด 19 แต่ราคาค่อย ๆ ปรับขึ้นจากความต้องการผลิตภัณฑ์ที่สูงขึ้น เนื่องจากความความต้องการสินค้าอุปโภคบริโภคทางด้านสุขอนามัย และปัญหาการขนส่ง ราคาปรับตัวสูงขึ้นตามราคาน้ำมัน ในครึ่งปีแรกของปี ค.ศ. 2022 ซึ่งเป็นช่วงต้นของสงครามรัสเซีย-ยูเครน 



### กราฟที่ 4: กราฟแสดงการเปรียบเทียบราคาเฉลี่ยของ HDPE, Polypropylene, Paraxylene และ Benzene ในแต่ละไตรมาส ในช่วงปี ค.ศ. 2013 - 2023
![Graph4](https://github.com/JiawYupa/miniproject-DADS5001/assets/126368266/04e2bef0-57a7-42c3-ac75-dfaeda93cd03)
    จากกราฟจะเห็นว่าราคา HDPE, Polypropylene (PP), Paraxylene (PX) และ Benzene มีแนวโน้มไปในทิศทางเดียวกัน  แต่จะเห็นว่าในปี 2021 ราคา Polypropylene (PP) มีการปรับตัวจากปี 2020 มากถึงร้อยละ 38 เนื่องจากนำไปใช้ในการผลิตบรรจุภัณฑ์และหน้ากากอนามัยในช่วงโควิด 19 แต่ในขณะเดียวกัน ราคา Benzene มีการปรับตัวลดลง เนื่องจากมาตรการล็อคดาวน์ จึงทำให้ความต้องการใช้ยานพาหนะในการเดินทางลดลง และอุปสงค์ในส่วนที่เป็นสินค้าคงทน เช่น เครื่องใช้ไฟฟ้า วัสดุก่อสร้าง ชะลอลงตามแนวโน้มภาวะเศรษฐกิจ 



### กราฟที่ 5: กราฟแสดงการเปรียบเทียบราคาเฉลี่ยของ Polypropylene และเม็ดพลาสติก ABS ในแต่ละไตรมาส ในช่วงปี ค.ศ. 2013 - 2023
![Graph5](https://github.com/JiawYupa/miniproject-DADS5001/assets/126368266/8e5e9ae1-7a96-4ce0-a132-4ddbd6528b07)
     ราคา Polypropylene (PP)  และเม็ดพลาสติก  ABS มีแนวโน้มไปในทิศทางเดียวกัน ทั้งนี้อุปสงค์ต่อ ABS มีแนวโน้มเติบโตอย่างต่อเนื่องในอนาคต ตามทิศทางการเติบโตของ Global Auto Industry ที่มี main driver มาจาก EV เนื่องจากเม็ดพลาสติก ABS เป็นหนึ่งในวัตถุดิบหลักที่ใช้ในการผลิตชิ้นส่วนยานยนต์ ซึ่งมีแนวโน้มจะมีสัดส่วนการใช้มากขึ้นในรถ EV เพราะพลาสติกมีน้ำหนักเบากว่าวัสดุชนิดอื่น อย่างไรก็ตาม demand อาจจะได้รับผลกระทบในระยะสั้นจากการชะลอตัวของเศรษฐกิจโลก ซึ่งส่วนหนึ่งจะเป็นการสะสม pent up demand ในอนาคตที่จะมีผลจากทั้งราคาของ  EV รวมถึงประสิทธิภาพของรถจะดีขึ้นอันจะทำให้  demand มีโอกาสที่จะเร่งตัวขึ้นเมื่อยามเศรษฐกิจโลกชะลอตัว


