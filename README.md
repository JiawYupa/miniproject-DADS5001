# Refining and Chemical
## Graph 1 : Average Brent price by period
![graph1](https://github.com/JiawYupa/miniproject-DADS5001/assets/126368266/aedc2168-1472-4022-9114-1110ce40a350)
ราคาน้ำมันเบรนท์ในช่วงปี 2013-2023 มีความผันผวนตามปัจจัยทางด้านอุปทานเป็นหลัก โดยในช่วงปี 2014-15 มีการปรับตัวลงของราคาจากอุปทานของ shale oil ในสหรัฐฯ ที่เพิ่มขึ้นอย่างรวดเร็ว เนื่องจากการเพิ่มขึ้นของ rig count สู่ระดับสูงสุดที่ 1,609 ใน 2014_Q4 ขณะที่อุปสงค์ขยายตัวปรับขึ้นเฉลี่ย 1.4 ล้านบาร์เรล/วัน ราคาน้ำมันเริ่มขยับตัวขึ้นอีกครั้งตั้งแต่ 2016_Q1 อย่างค่อยเป็นค่อยไป จนกระทั่งปี 2019 ที่สงครามการค้าสหรัฐฯ-จีนปะทุขึ้น และตามมาด้วยการแพร่ระบาดของโควิด 19 ที่ทำให้การบริโภคน้ำมันปรับตัวลงตั้งแต่ 2020_Q2 เนื่องจากการล็อคดาวน์ประเทศที่ทำให้การบริโภคน้ำมันลดลงเกือบ 9 ล้านบาร์เรล/วัน จนนำไปสู่การประกาศลดการผลิตของ OPEC+ ในเดือน พ.ค. 2020 ถึง 9.7 ล้านบาร์เรล/วัน ทำให้ราคาน้ำมันปรับตัวขึ้นอย่างต่อเนื่อง โดยเฉพาะหลังจากที่หลายประเทศเริ่มกลับมาเปิดประเทศอีกครั้งตั้งแต่ปลายปี 2021 ถึงต้นปี 2022 ซึ่งตามมาด้วยการรุกรานยูเครนโดยรัสเซียใน 2022_Q2 และทำให้ตลาดกังวลต่อผลกระทบต่ออุปทานน้ำมัน ขณะที่ปริมาณน้ำมันในคลังอยู่ในระดับต่ำ แต่ราคาน้ำมันค่อย ๆ ไต่ระดับลงจากอุปทานที่เพิ่มขึ้นจาก OPEC ตั้งแต่ เม.ย. 2022 อย่างไรก็ตาม ราคาน้ำมันที่อยู่ในระดับสูงในช่วง 2022_H1 ทำให้อัตราเงินเฟ้อปรับตัวขึ้นอย่างมาก และธนาคารกลางของหลายประเทศต้องปรับขึ้นอัตราดอกเบี้ย ส่งผลให้เศรษฐกิจชะลอตัวลง และทำให้ราคาน้ำมันปรับลงต่อเนื่อง จนในที่สุด OPEC ต้องประกาศลดการผลิตลงถึง 3 ครั้งในเดือน ต.ค. 2022 (2 ล้านบาร์เรล/วัน) เม.ย. 2023 (1.66ล้านบาร์เรล/วัน) และ มิ.ย. 2023 (1 ล้านบาร์เรล/วันจากซาอุฯ) รวมเป็นการผลิตที่ลดลงกว่า 4.7 ล้านบาร์เรล/วัน     

## Graph 2: Average GRM price by period
![graph2](https://github.com/JiawYupa/miniproject-DADS5001/assets/126368266/01a29ce4-3b9b-481f-a50c-126be597cdf4)
ค่าการกลั่นสิงคโปร์แกว่งตัวในช่วงแคบ ๆ ระหว่าง 3-8 ดอลลาร์/บาร์เรลในช่วงก่อนโควิด และได้ปรับตัวลงอย่างรุนแรงเหลือเพียงต่ำกว่า 2 ดอลลาร์/บาร์เรลในช่วงการแพร่ระบาดเนื่องจากการใช้น้ำมันที่ลดลง โดยเฉพาะ น้ำมันอากาศยานและน้ำมันเบนซิน ขณะที่การใช้น้ำมันดีเซลฟื้นตัวขึ้นจากการขนส่งที่เพิ่มขึ้นจากการซื้อของออนไลน์ การฟื้นตัวของค่าการกลั่นชัดเจนมากขึ้นในช่วงปลายปี 2021 ก่อนที่จะดีดตัวขึ้นอย่างรุนแรงจากสงครามรัสเซีย-ยูเครน ที่สร้างความกังวลต่ออุปทานน้ำมันทั่วโลก รวมทั้งราคาก๊าซธรรมชาติที่สูงขึ้นจากการคว่ำบาตรการซื้อก๊าซจากรัสเซียของประเทศในยุโรปและทำให้ต้องเปลี่ยนมาผลิตไฟฟ้าจากน้ำมันดีเซล และน้ำมันเตา สถานการณ์ดังกล่าวเริ่มปรับตัวกลับสู่ภาวะปกติในช่วง 2022_H2 จากสภาพอากาศที่ไม่หนาวมากนักในช่วงปลายปี ขณะที่หลายประเทศมีการสำรองน้ำมันดีเซลไว้ล่วงหน้าแล้วค่อนข้างมากตั่งแต่ปี 2022 ทำให้ค่าการกลั่นปรับตัวลงต่อเนื่องในช่วง 2023_H2 แม้ว่าการบริโภคน้ำมันเบนซินและน้ำมันอากาศยานปรับตัวขึ้นหลังจากที่จีนเปิดประเทศและการท่องเที่ยวเริ่มมีมากขึ้น  

## Graph 3: Average Ethylene price vs Average Propylene price by period
![graph3](https://github.com/JiawYupa/miniproject-DADS5001/assets/126368266/9d65c842-d9e1-4a2f-a006-b2b142c79f3c)
![graph14](https://github.com/JiawYupa/miniproject-DADS5001/assets/126368266/d1f21d89-ee2f-4075-9de4-0f0dd478f395)
ราคา ethylene และ propylene เคลื่อนไหวค่อนข้างจะไปในทิศทางเดียวกันซึ่งก็สัมพันธ์กับราคาน้ำมัน โดยเฉพาะอย่างยิ่ง propylene เนื่องจากต้นทุน naphtha ที่มีการปรับขึ้นลงตามราคาน้ำมัน และ propylene เป็นผลิตภัณฑ์ที่ได้จาก naphtha-based cracker ขณะที่ ethylene สามารถผลิตได้จาก ethane cracker นอกเหนือจาก naphtha cracker ตั้งแต่ปี 2014 ราคา propylene ปรับตัวลงต่ำกว่า ethylene แม้ว่ามูลค่าทางเศรษฐกิจสูงกว่า เนื่องจากกำลังการผลิตใหม่ที่เข้าในตลาด โดยเป็นกำลังการผลิตจาก on-purpose propylene plant เช่น PDH ทำให้อุปทาน propylene ขยายตัวเร็วกว่าอุปสงค์ ซึ่งต้องใช้เวลาถึง 4 ปี กว่าจะทำให้ราคากลับมาใกล้เคียง ethylene ได้ การเคลื่อนไหวของราคา ethylene และ propylene ในช่วงปี 2019 ถึงปัจจุบันจะใกล้เคียงกันมากกว่าช่วงก่อนหน้า เนื่องจากปัจจัยหลักเป็นเรื่องของปัจจัยมหภาค ทั้งเศรษฐกิจ สงครามการค้าสหรัฐฯ-จีน และโรคระบาด การปรับตัวลงอย่างมากใน 2020_Q2 เป็นผลกระทบที่เกิดจากความกังวลของตลาดถึงผลกระทบของโรคระบาดที่มีต่ออุปสงค์ แต่ราคาค่อย ๆ ปรับขึ้นจากความต้องการผลิตภัณฑ์ที่สูงขึ้นเนื่องจากความกังวลเรื่องสุขอนามัย และปัญหาการขนส่ง ราคาปรับตัวขึ้นสูงในช่วงต้นของสงครามรัสเซีย-ยูเครนตามราคาน้ำมัน และความกังวลถึงปัญหาห่วงโซ่อุปทาน ก่อนปรับตัวลงตามความกังวลต่อแนวโน้มเศรษฐกิจโดยรวม ทำให้การซื้อผลิตภัณฑ์จำกัดเพียงพอเท่าที่ใช้เท่านั้น ขณะที่อุปทานใหม่ทยอยเริ่มการผลิต โดยเฉพาะในประเทศจีน  

## Graph 4: Average Ethylene price vs Average HDPE price by period
![graph4](https://github.com/JiawYupa/miniproject-DADS5001/assets/126368266/136206e0-7760-4748-9423-886943345f02)
ราคา ethylene และ HDPE เคลื่อนไหวไปในทิศทางเดียวกันโดยมี correlation สูงถึง 93% โดยส่วนต่างราคาเฉลี่ยในช่วง 10 ปีที่ผ่านมาอยู่ที่ 142 ดอลลาร์/ตัน ซึ่งเป็นการสะท้อนต้นทุนเงินสดในการแปลง ethylene เป็น HDPE ที่ประมาณ 100-120 ดอลลาร์/ตัน แต่จะมีบางช่วงที่ส่วนต่างอาจจะต่ำกว่าค่าเฉลี่ยหรือติดลบ เช่นในปี 2018 ที่ต้นทุน ethylene สูงขึ้นจากต้นทุนวัตถุดิบที่สูงขึ้น หรือการหยุดซ่อมโรงงานทั้งในและนอกแผน แต่ผู้ผลิตไม่สามารถปรับราคา HDPE ขึ้นได้ เนื่องจากอุปสงค์ไม่แข็งแกร่งพอ

## Graph 5: Average Propylene price vs Average PP price by period
![graph5](https://github.com/JiawYupa/miniproject-DADS5001/assets/126368266/916aa683-d88e-4785-8dc7-ffb9a48e8ed1)
ราคา propylene และ PP เคลื่อนไหวไปในทิศทางเดียวกันโดยมี correlation สูงถึง 94% โดยส่วนต่างราคาเฉลี่ยในช่วง 10 ปีที่ผ่านมาอยู่ที่ 228 ดอลลาร์/ตัน ซึ่งเป็นการสะท้อนภาวะที่อุปทานของ propylene เพิ่มขึ้นเร็วกว่า ethylene ขณะที่อุปสงค์ PP ที่เพิ่มขึ้นมากกว่าโดยเฉพาะในช่วงโควิด ทั้งส่วนที่เป็นบรรจุภัณฑ์และหน้ากากอนามัย ในขณะที่ต้นทุนเงินสดในการแปลง propylene เป็น PP ไม่ต่างจากการแปลง ethylene เป็น HDPE เท่าใดนัก

## Graph 6: Average HDPE price vs Average PP price by period
![graph6](https://github.com/JiawYupa/miniproject-DADS5001/assets/126368266/c7ea2448-91a1-4793-8b91-c24a74e5750b)
ราคา HDPE และ PP เคลื่อนไหวไปในทิศทางเดียวกันโดยมี correlation สูงถึง 91% โดยส่วนต่างราคาเฉลี่ยในช่วง 10 ปีที่ผ่านมาราคา HDPE จะสูงกว่า PP ประมาณ 8 ดอลลาร์/ตัน ซึ่งเป็นการสะท้อนภาวะที่อุปทานของ PP and propylene เพิ่มขึ้นเร็วกว่า โดยเฉพาะในช่วงปี 2015 ถึง 2016 ขณะที่อุปสงค์ PP ที่เพิ่มขึ้นมากกว่าโดยเฉพาะในช่วงโควิด ทั้งส่วนที่เป็นบรรจุภัณฑ์และหน้ากากอนามัยและทำให้ราคา PP ปรับขึ้นมาสูงกว่า HDPE ทิศทางราคา PP เริ่มย่อลงมาต่ำกว่า HDPE ตั้งแต่ในช่วงปลายปี 2022 ถึงต้น 2023 เนื่องจากอุปทานใหม่ propylene และ PP ที่ขยายตัวในอัตราสูงกว่า ขณะที่อุปสงค์ในส่วนที่เป็นสินค้าคงทน เช่น เครื่องใช้ไฟฟ้า วัสดุก่อสร้าง ชะลอลงตามแนวโน้มภาวะเศรษฐกิจ 

## Graph 7: Average PX price vs Average Benzene price by period
![graph7](https://github.com/JiawYupa/miniproject-DADS5001/assets/126368266/d2f4eccf-01a1-48fe-8eb4-e0d3bcc30030)
ราคา PX และ benzene เคลื่อนไหวไปในทิศทางเดียวกันโดยมี correlation สูงถึง 89% โดยในบางช่วงการปรับตัวขึ้นของราคา PX อาจจะสูงกว่า benzene เนื่องจากภาวะของสินค้าปลายน้ำที่ต่างกัน โดย PX จะผูกกับผลิตภัณฑ์ที่ใช้ครั้งเดียวมากกว่า คือ PET โดยเฉพาะในช่วงโควิด ขณะที่ benzene จะผูกกับสินค้าคงทนในอุตสาหกรรมรถยนต์ เครื่องใช้ไฟฟ้า วัสดุก่อสร้าง นอกจากนี้ benzene ยังผลิตจากวัตถุดิบได้จากหลายแหล่ง ทั้งโรงกลั่นน้ำมัน โรง naphtha cracker และกระบวนการ toluene dealkylation ทำให้ benzene มีแนวโน้มจะมีอุปทานล้นตลาดมากกว่า PX

## Graph 8: Average Brent price vs Average Ethylene price by period
![graph8](https://github.com/JiawYupa/miniproject-DADS5001/assets/126368266/fd4ff62e-fbfa-4e46-9486-c87721a302d7)
ราคา ethylene ส่วนใหญ่จะเคลื่อนไหวไปในทิศทางเดียวกับราคาน้ำมัน แต่มี correlation กับราคาน้ำมันต่ำกว่าผลิตภัณฑ์อื่น เนื่องจาก ethylene สามารถผลิตได้จาก ethane cracker ได้เช่นกัน การแกว่งตัวของราคาสะท้อนภาวะอุปสงค์-อุปทานมากกว่าราคาน้ำมัน แม้ว่า correlation กับราคาน้ำมันสูงขึ้นในช่วงโควิดถึงปัจจุบัน แต่ก็ยังเป็นการสะท้อนภาพเศรษฐกิจโดยรวมมากกว่า ขณะที่อุปทานใหม่ ๆ โดยเฉพาะในจีน ตะวันออกกลาง และอาเซียน เริ่มดำเนินการผลิต

## Graph 9: Average Brent price vs Average Propylene price by period
![graph9](https://github.com/JiawYupa/miniproject-DADS5001/assets/126368266/d69cc857-495e-4a6d-9e9c-d7e40f559af5)
ราคา propylene มักจะเคลื่อนไหวไปในทิศทางเดียวกับราคาน้ำมัน โดยมี correlation 87% โดยเฉพาะในช่วง 2013 ถึง 2018 ที่สูงถึง 98% และปรับลงเหลือ 66%  ในช่วงปี 2019 ถึงปัจจุบัน เนื่องจากกำลังการผลิตใหม่ ๆ โดยเฉพาะในประเทศจีนที่ใช้ propane เป็นวัตถุดิบ

## Graph 10: Average Brent price vs Average HDPE price by period
![graph10](https://github.com/JiawYupa/miniproject-DADS5001/assets/126368266/3b5dee80-b2b9-4db1-9f9d-555b9d204e70)
ราคา HDPE ส่วนใหญ่จะเคลื่อนไหวไปในทิศทางเดียวกับราคาน้ำมัน มี correlation 69% ในช่วง 2013 ถึงปัจจุบัน และใกล้เคียงกันทั้งในช่วงก่อนโควิดและปัจจุบัน แต่ก็ลดลงเมือเทียบกับช่วงก่อนมีสงครามการค้าสหรัฐฯ-จีน ซึ่งเป็นตัวสะท้อนสภาพตลาดที่ปรับลงเล็กน้อยเมื่อเทียบกับช่วงก่อนสงครามการค้า นอกจากนี้เราเชื่อว่าเป็นผลกระทบจากนโยบายการลดการใช้พลาสติกแบบครั้งเดียว โดยเฉพาะในการผลิตถุงช้อปปิ้ง 

## Graph 11: Average Brent price vs Average PP price by period
![graph11](https://github.com/JiawYupa/miniproject-DADS5001/assets/126368266/7d53181c-d641-4ef0-94b0-b98c8e9ea570)
ราคา PP ส่วนใหญ่จะเคลื่อนไหวไปในทิศทางเดียวกับราคาน้ำมัน มี correlation 79% ในช่วง 2013 ถึงปัจจุบัน อย่างไรก็ตาม correlation กับราคาน้ำมันลดลงจากช่วงก่อนโควิด เนื่องจากอุปสงค์ที่สูงขึ้นในช่วงการระบาด ขณะที่ในปัจจุบันอุปสงค์เริ่มทรงตัวแต่ได้รับผลกระทบจากอุปทานที่เพิ่มขึ้นในอัตราที่สูงกว่าอุปสงค์ ทำให้อัตราการใช้กำลังการผลิตค่อนข้างต่ำ 

## Graph 12: Average Brent price vs Average PX price by period
![graph12](https://github.com/JiawYupa/miniproject-DADS5001/assets/126368266/f4699eb7-8970-4fc9-a7bb-b5f4ed1a731d)
ราคา PX เคลื่อนไหวไปในทิศทางเดียวกับราคาน้ำมัน มี correlation >90% ทั้งก่อนโควิด และช่วงระบาดจนถึงปัจจุบัน อย่างไรก็ตาม ราคา PX สามารถทรงตัวได้ดีกว่าราคาน้ำมันในช่วงปัจจุบัน เนื่องจากอุปทานที่มีจำกัดมากกว่า แม้ว่าจะมีกำลังการผลิตใหม่ ๆ แต่การใช้กำลังการผลิตถูกจำกัดด้วยวัตถุดิบ โดยเฉพาะจากโรงกลั่น เนื่องจากการบริหารการผลิตของโรงกลั่นเพื่อให้ได้กำไรสูงสุด เนื่องจากอุปสงค์ส่วนผสมนํ้ามันเบนซินที่สูงขึ้น ทำให้วัตถุดิบในการผลิต PX ลดลง ขณะที่ความต้องการจากผู้ผลิตกลางน้ำ (PTA) และปลายน้ำ (PET และโพลีเอสเตอร์) สูงขึ้นในช่วงฤดูร้อน 

## Graph 13: Average Brent price vs Average Benzene price by period
![graph13](https://github.com/JiawYupa/miniproject-DADS5001/assets/126368266/7137ae92-3a7a-466e-8f64-916936dc300d)
ราคา Benzene เคลื่อนไหวไปในทิศทางเดียวกับราคาน้ำมัน มี correlation สูงถึง 93% ราคาปรับตัวลงค่อนข้างมากในช่วงปี 2014-15 จากภาวะเศรษฐกิจชะลอตัว ขณะที่การชะลอตัวของการผลิตสินค้าคงทนในช่วงปี 2022 ทั้งปัญหา supply chain ของอุตสาหกรรมรถยนต์ (semiconductor shortage) และการชะลอตัวของธุรกิจอสังหาริมทรัพย์ในจีนทำให้ราคาปรับตัวลงค่อนข้างมากในช่วง 2022_H2 
