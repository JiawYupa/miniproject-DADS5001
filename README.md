# ผลกระทบจากภาวะเศรษฐกิจชะลอตัว และสถานการณ์การแพร่ระบาดของโควิด 19 ต่อราคาปิโตรเคมี (Refining and Chemical)

### ปิโตรเคมี คืออะไร
- ปิโตรเคมี คือ สารประกอบไฮโดรคาร์บอนเกิดจากการทับถมของซากพืชซากสัตว์เป็นเวลานานภายใต้อุณหภูมิและความดันสูง สารเคมีที่ผลิตจากผลิตภัณฑ์ปิโตรเลียมโดยผ่านกระบวนการทางเคมีต่างๆ ที่สำคัญ
2 กระบวนการ คือ กระบวนการทำให้บริสุทธิ์ (Refinery process) และกระบวนการทางฟิสิกส์ (Physical process) และสารปิโตรเคมีที่สำคัญ 2 กลุ่ม ได้แก่
   1. กลุ่ม Olefin ใช้เป็นสารตั้งต้นในการผลิตพลาสติกชนิดต่างๆ เช่น Polyvinyl chloride (PVC) Polyethylene (PE) นอกจากนั้นยังใช้เป็นสารตั้งต้นในการผลิตสารเคมีอีกหลายชนิด เช่น ลิเนียร์ แอลกอฮอล์ ซึ่งใช้ผลิตผงซักฟอก
   2. กลุ่ม Aromatics ใช้เป็นตัวทำละลายและใช้เป็นสารตั้งต้นในการผลิตสารเคมีอื่นๆ
      1. Benzene ใช้เป็นสารตั้งต้นในการผลิตสบู่และผงซักฟอก ใช้ผลิตพลาสติกชนิดที่เรียกว่า “ABS” ซึ่งใช้ทำตัวเครื่องโทรทัศน์ ตัวตู้โทรทัศน์ หมวกกันน็อก ฯลฯ
      2. Toluene ใช้เป็นตัวทำละลายในอุตสาหกรรมสี ทินเนอร์ กาว ยาฆ่าแมลง ฯลฯ
      3. Xylene ใช้เป็นสารตั้งต้นในการผลิตเส้นใย เส้นด้าย ขวดใส่อาหาร ถุงใส่อาหารร้อน ฯลฯ
  
- ผลิตภัณฑ์ปิโตรเคมี คือ ผลิตภัณฑ์ที่ผลิตได้โดยมีวัตถุดิบหลักมาจากการปิโตรเลียม ซึ่งมีหลากหลายประเภท ตั้งแต่พลังงานต่างๆ เช่น น้ำมัน หรือ แก๊ส อีกทั้งใช้เป็นวัตถุดิบตั้งต้นในโรงงานอุตสาหกรรม เช่น ก๊าซต่างๆ ไปจนกระทั่งเม็ดพลาสติก เส้นใยสังเคราะห์ อะไรก็แล้วแต่ที่มีต้นกำเนิดมาจาก ปิโตรเลียม อาจกล่าวได้ว่าเป็น ผลิตภัณฑ์ปิโตรเคมี

### Pitrochemical Flow Chart
###### (11)
![Pitro_FlowChart](https://github.com/JiawYupa/miniproject-DADS5001/assets/126368266/95e37628-3c65-491f-853a-b1cd874392eb)


### วัตถุประสงค์ของการศึกษา
1. เพื่อศึกษาว่าสถานการณ์การแพร่ระบาดของโควิด 19 มีผลกระทบต่อราคาน้ำมันดิบเบรนท์ ค่าการกลั่น และราคาปิโตรเคมีหรื่อไม่
2. เพื่อศึกษาว่าการใช้รถยนต์ไฟฟ้าที่มีแนวโน้มเพิ่มสูงขึ้น มีผลกระทบต่อราคาน้ำมันดิบเบรนท์ ค่าการกลั่น และราคาปิโตรเคมีหรือไม่

### ข้อมูลและแหล่งที่มาของข้อมูล
1. ข้อมูลรายสัปดาห์ของราคาน้ำมันดิบเบรนท์ ค่าการกลั่น และราคาปิโตรเคมี ตั้งแต่ปี ค.ศ. 2013 - 2023 (ไตรมาสที่ 2)
2. ข้อมูลจำนวนทั้งหมด 545 สัปดาห์(ทุกวันจันทร์) สำหรับทุกๆผลิตภัณฑ์
3. แหล่งที่มาของข้อมูล คือ Bloomberg


### กราฟที่ 1 : ราคาน้ำมันเบรนท์เฉลี่ยในแต่ละไตรมาส ในช่วงปี ค.ศ. 2013 - 2023 (ไตรมาสที่ 2)
![Graph1](https://github.com/JiawYupa/miniproject-DADS5001/assets/126368266/95bdb5f2-fff0-47b8-931a-e08d6e52b0d3)
จากกราฟที่ 1 จะเห็นว่า ราคาน้ำมันเบรนท์ในช่วง ค.ศ. 2013 - 2023 มีความผันผวนตามปัจจัยทางด้านอุปทานเป็นหลัก โดยในช่วง ค.ศ.2014 - 2015 มีการปรับตัวลงของราคาจากอุปทานของ Shale oil ในสหรัฐอเมริกา ที่เพิ่มขึ้นอย่างรวดเร็ว เนื่องจากการเพิ่มขึ้นของจำนวนแท่นขุดเจาะน้ำมัน (Rig Count) สู่ระดับสูงสุดที่ 1,609 แท่น ในไตรมาสที่ 4 ปี ค.ศ. 2014 และเกิดวิกฤติหนี้สาธารณะยุโรป ขณะที่อุปสงค์ขยายตัวปรับขึ้นเฉลี่ย 1.4 ล้านบาร์เรล/วัน ราคาน้ำมันเริ่มขยับตัวขึ้นอีกครั้ง ตั้งแต่ไตรมาสที่ 1 ปี ค.ศ. 2016 อย่างค่อยเป็นค่อยไป จนกระทั่งปี ค.ศ. 2019 ที่มีสงครามการค้าสหรัฐอเมริกา-จีน และสถานการณ์การแพร่ระบาดของโควิด 19 ที่ทำให้การบริโภคน้ำมันปรับตัวลงตั้งแต่ไตรมาสที่ 2 ปี ค.ศ. 2020 เนื่องจากการล็อคดาวน์ประเทศที่ทำให้การบริโภคน้ำมันลดลงเกือบ 9 ล้านบาร์เรล/วัน จนนำไปสู่การประกาศลดการผลิตของ OPEC Plus ในเดือนพฤษภาคม ปี ค.ศ. 2020 ถึง 9.7 ล้านบาร์เรล/วัน ทำให้ราคาน้ำมันปรับตัวขึ้นอย่างต่อเนื่อง โดยเฉพาะหลังจากที่หลายประเทศเริ่มกลับมาเปิดประเทศอีกครั้งตั้งแต่ปลายปี ค.ศ. 2021 ถึงต้นปี ค.ศ. 2022 ซึ่งตามมาด้วยการรุกรานยูเครนโดยรัสเซียในไตรมาสที่ 2 ปี ค.ศ. 2022 และทำให้ตลาดกังวลต่อผลกระทบต่ออุปทานน้ำมัน ขณะที่ปริมาณน้ำมันในคลังอยู่ในระดับต่ำ แต่ราคาน้ำมันค่อย ๆ ไต่ระดับลงจากอุปทานที่เพิ่มขึ้นจาก OPEC Plus ตั้งแต่เดือนเมษายน ค.ศ. 2022 อย่างไรก็ตาม ราคาน้ำมันที่อยู่ในระดับสูงในช่วงครึ่งปีแรกขอปี ค.ศ. 2022 ทำให้อัตราเงินเฟ้อปรับตัวขึ้นอย่างมาก และธนาคารกลางของหลายประเทศต้องปรับขึ้นอัตราดอกเบี้ย ส่งผลให้เศรษฐกิจชะลอตัวลง และทำให้ราคาน้ำมันปรับลงต่อเนื่อง จนในที่สุด OPEC Plus ต้องประกาศลดการผลิตลงถึง 3 ครั้งในเดือนตุลาคม ค.ศ. 2022 (2 ล้านบาร์เรล/วัน) เดือนเมษายน ค.ศ. 2023 (1.66 ล้านบาร์เรล/วัน) และเดือนมิถุนายน ค.ศ. 2023 (1 ล้านบาร์เรล/วัน) รวมเป็นการผลิตที่ลดลงกว่า 4.7 ล้านบาร์เรล/วัน
###### (10)



### กราฟที่ 2: ค่าการกลั่นเฉลี่ยในแต่ละไตรมาส ในช่วงปี ค.ศ. 2013 - 2023 (ไตรมาสที่ 2)
![Graph2](https://github.com/JiawYupa/miniproject-DADS5001/assets/126368266/d3e0a323-5be9-4aa3-ac16-861ae6ef9c22)
จากกราฟที่ 2 จะเห็นว่า ค่าการกลั่นอยู่ระหว่าง 3-8 ดอลลาร์/บาร์เรล และได้ปรับตัวลงอย่างรุนแรงเหลือเพียงต่ำกว่า 2 ดอลลาร์/บาร์เรล ในช่วงสถานการณ์การแพร่ระบาดของโควิด 19 เนื่องจากการใช้น้ำมันที่ลดลง โดยเฉพาะน้ำมันอากาศยานและน้ำมันเบนซิน ขณะที่การใช้น้ำมันดีเซลฟื้นตัวขึ้นจากการขนส่งที่เพิ่มขึ้นจากการซื้อสินค้าออนไลน์ การฟื้นตัวของค่าการกลั่นชัดเจนมากขึ้นในช่วงปลายปี ค.ศ. 2021 ก่อนที่จะดีดตัวขึ้นอย่างรุนแรงจากสงครามรัสเซีย-ยูเครน ที่สร้างความกังวลต่ออุปทานน้ำมันทั่วโลก รวมทั้งราคาก๊าซธรรมชาติที่สูงขึ้นจากการคว่ำบาตรการซื้อก๊าซจากรัสเซียของประเทศในยุโรป และทำให้ต้องเปลี่ยนมาผลิตไฟฟ้าจากน้ำมันดีเซลและน้ำมันเตา สถานการณ์ดังกล่าวเริ่มปรับตัวกลับสู่ภาวะปกติในช่วงครึ่งปีหลังของปี ค.ศ. 2022 จากสภาพอากาศที่ไม่หนาวมากนักในช่วงปลายปี ขณะที่หลายประเทศมีการสำรองน้ำมันดีเซลไว้ล่วงหน้าแล้วค่อนข้างมากตั้งแต่ปี ค.ศ. 2022 ทำให้ค่าการกลั่นปรับตัวลงต่อเนื่องในช่วงครึ่งปีหลังของปี ค.ศ. 2022 แม้ว่าการบริโภคน้ำมันเบนซินและน้ำมันอากาศยานปรับตัวขึ้นหลังจากที่จีนเปิดประเทศและการท่องเที่ยวเริ่มมีมากขึ้น



### กราฟที่ 3: การเปรียบเทียบราคาเฉลี่ยของ Ethylene และ Propylene ในแต่ละไตรมาส ในช่วงปี ค.ศ. 2013 - 2023 (ไตรมาสที่ 2)
![Graph3](https://github.com/JiawYupa/miniproject-DADS5001/assets/126368266/bf3b9e71-f7f2-424b-a45b-fa422606bb5c)
จากกราฟที่ 3 จะเห็นว่า ราคา Ethylene และ Propylene มีแนวโน้มไปในทิศทางเดียวกัน ซึ่งก็สัมพันธ์กับราคาน้ำมันเบรนท์ โดยเฉพาะอย่างยิ่งราคา Propylene เนื่องจากต้นทุน Naphtha ที่มีการปรับขึ้นลงตามราคาน้ำมันเบรนท์ และ Propylene เป็นผลิตภัณฑ์ที่ได้จาก naphtha-based cracker ในขณะที่ Ethylene เป็นผลิตภัณฑ์ที่ได้จาก ethane cracker และ naphtha cracker        ตั้งแต่ปี ค.ศ. 2014 ราคา Propylene ปรับตัวลงต่ำกว่า Ethylene แม้ว่ามูลค่าทางเศรษฐกิจสูงกว่า เนื่องจากกำลังการผลิตใหม่ที่เข้าสู่ตลาด ซึ่งเป็นกำลังการผลิตจาก on-purpose propylene plant เช่น PDH ทำให้อุปทาน Propylene ขยายตัวเร็วกว่าอุปสงค์ ซึ่งต้องใช้เวลามากถึง 4 ปี จึงทำให้ราคา Propylene และ Ethylene กลับมาใกล้เคียงได้ แนวโน้มของราคา Propylene และ Ethylene ในช่วงปี ค.ศ. 2019 ถึงปัจจุบันจะใกล้เคียงกันมากกว่าช่วงก่อนหน้า เนื่องจากปัจจัยหลักเป็นเรื่องของปัจจัยมหภาค ทั้งเศรษฐกิจ สงครามการค้าสหรัฐอเมริกา-จีน และโรคระบาด การปรับตัวลงอย่างมากในไตรมาสที่ 2 ของปี ค.ศ. 2020 เป็นผลกระทบที่เกิดจากสถานการณ์การแพร่ระบาดของโควิด 19 แต่ราคาค่อย ๆ ปรับขึ้นจากความต้องการผลิตภัณฑ์ที่สูงขึ้น เนื่องจากความความต้องการสินค้าอุปโภคบริโภคทางด้านสุขอนามัย และปัญหาการขนส่ง ราคาปรับตัวสูงขึ้นตามราคาน้ำมัน ในครึ่งปีแรกของปี ค.ศ. 2022 ซึ่งเป็นช่วงต้นของสงครามรัสเซีย-ยูเครน 



### กราฟที่ 4: การเปรียบเทียบราคาเฉลี่ยของ HDPE, Polypropylene, Paraxylene และ Benzene ในแต่ละปี ในช่วงปี ค.ศ. 2013 - 2023 (ไตรมาสที่ 2)
![Graph4](https://github.com/JiawYupa/miniproject-DADS5001/assets/126368266/04e2bef0-57a7-42c3-ac75-dfaeda93cd03)
จากกราฟที่ 4 จะเห็นว่า จากกราฟจะเห็นว่าราคา HDPE, Polypropylene (PP), Paraxylene (PX) และ Benzene มีแนวโน้มไปในทิศทางเดียวกัน  แต่จะเห็นว่าในปี 2021 ราคา Polypropylene (PP) มีการปรับตัวจากปี 2020 มากถึงร้อยละ 38 เนื่องจากนำไปใช้ในการผลิตบรรจุภัณฑ์และหน้ากากอนามัยในช่วงโควิด 19 ในส่วนของราคา Benzene มีการปรับตัวลดลง เนื่องจากมาตรการล็อคดาวน์ จึงทำให้ความต้องการใช้ยานพาหนะในการเดินทางลดลง และอุปสงค์ในส่วนที่เป็นสินค้าคงทน เช่น เครื่องใช้ไฟฟ้า วัสดุก่อสร้าง ชะลอลงตามแนวโน้มภาวะเศรษฐกิจ 



### กราฟที่ 5: การเปรียบเทียบราคาเฉลี่ยของ Polypropylene และเม็ดพลาสติก ABS ในแต่ละไตรมาส ในช่วงปี ค.ศ. 2013 - 2023 (ไตรมาสที่ 2)
![Graph5](https://github.com/JiawYupa/miniproject-DADS5001/assets/126368266/74038897-7c69-43b5-83c1-4d11201c3515)
จากกราฟที่ 5 จะเห็นว่า ราคา Polypropylene (PP)  และเม็ดพลาสติก  ABS มีแนวโน้มไปในทิศทางเดียวกัน ทั้งนี้อุปสงค์ต่อ ABS มีแนวโน้มเติบโตอย่างต่อเนื่องในอนาคต ตามทิศทางการเติบโตของ Global Auto Industry ที่มี main driver มาจาก EV เนื่องจากเม็ดพลาสติก ABS เป็นหนึ่งในวัตถุดิบหลักที่ใช้ในการผลิตชิ้นส่วนยานยนต์ ซึ่งมีแนวโน้มจะมีสัดส่วนการใช้มากขึ้นในรถ EV เพราะพลาสติกมีน้ำหนักเบากว่าวัสดุชนิดอื่น อย่างไรก็ตาม demand อาจจะได้รับผลกระทบในระยะสั้นจากการชะลอตัวของเศรษฐกิจโลก ซึ่งส่วนหนึ่งจะเป็นการสะสม pent up demand ในอนาคตที่จะมีผลจากทั้งราคาของ  EV รวมถึงประสิทธิภาพของรถจะดีขึ้นอันจะทำให้  demand มีโอกาสที่จะเร่งตัวขึ้นเมื่อยามเศรษฐกิจโลกชะลอตัว

### สรุปผลการศึกษา: 
ในภาพรวมของผลิตภัณฑ์ปิโตรเคมี อุปสงค์จะค่อยๆ ฟื้นตัวตามเศรษฐกิจโลกที่พ้นจากสถานการณ์การแพร่ระบาดของโควิด 19 รวมถึงการเปิดประเทศจีนที่ค่อยๆหนุนการเติบโตของอุปสงค์ของผลิตภัณฑ์ปิโตรเคมี
อย่างต่อเนื่องไปจนถึงไตรมาสที่ 3 ปี ค.ศ. 2023 โดยกลุ่มปิโตรเคมีที่มีความสัมพันธ์กับ Auto Industry สูง อย่าง Polypropylene (PP) และเม็ดพลาสติก ABS นั้น มีอุปสงค์ที่คาดการณ์ว่าจะเติบโตอย่างต่อเนื่องในอนาคตตามทิศทางการเติบโตของ Global Auto Industry ที่มี Main driver มาจาก EV เนื่องจากเม็ดพลาสติก ABS เป็นหนึ่งในวัตถุดิบหลักที่ใช้ในการผลิตชิ้นส่วนยานยนต์และมีน้ำหนักเบากว่าวัสดุชนิดอื่น ซึ่งมีแนวโน้มจะมีสัดส่วนการใช้เม็ดพลาสติก ABS มากขึ้นในรถ EV อย่างไรก็ตามอุปสงค์ของทั้ง Polypropylene (PP) และเม็ดพลาสติก ABS อาจจะได้รับผลกระทบในระยะสั้นจากการชะลอตัวของเศรษฐกิจโลก ซึ่งส่วนหนึ่งจะเป็นการสะสม pent up demand ภาพรวมในอนาคต ผลจากทั้งราคาของ EV รวมถึงประสิทธิภาพของรถที่ดีขึ้น จะทำให้อุปสงค์มีโอกาสที่จะเร่งตัวขึ้นเมื่อเศรษฐกิจโลกกลับมาฟื้นตัว


### คณะผู้จัดทำ :
- คุณ นพรัตน์ ประมวลวัลลิกุล  (6520422004)
- คุณ ยุภาวดี จูมมะณีย์       (6520422006)
- คุณ รัตนา พรมสุวรรณ์      (6520422020)


### แหล่งอ้างอิง : 
###### (1) https://sustainability.pttgcgroup.com/storage/document/integrated-sustainability-reports/2021/e-book/en/78/
###### (2) http://www.oie.go.th/view/1/%E0%B8%AB%E0%B8%99%E0%B9%89%E0%B8%B2%E0%B9%81%E0%B8%A3%E0%B8%81/TH-TH
###### (3) https://www.imf.org/en/Publications/WEO/Issues/2020/06/24/WEOUpdateJune2020
###### (4) https://www.ryt9.com/s/iq35/3131578
###### (5) https://www.gsbresearch.or.th/wp-content/uploads/2020/09/IN_petro_8_63_detail.pdf
###### (6) https://www.ftipc.or.th/th/petrochemical/8
###### (7) https://www.mreport.co.th/news/statistic-and-ranking/220-Global-Electric-Vehicles-Sales-2023-expects-to-reach-14-million
###### (8) https://www.mreport.co.th/news/trend-and-innovation/201-electric-vehicle-market-trends-2023
###### (9) https://about.bnef.com/electric-vehicle-outlook/
###### (10) https://www.posttoday.com/politics/33331
###### (11) https://www.researchgate.net/figure/General-overview-of-the-production-of-petrochemicals-building-blocks-and-their-downstream_fig6_268523533



